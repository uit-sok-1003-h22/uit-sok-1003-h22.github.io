{% include navbar_open.html %}
# Denne siden vil oppdateres om kort tid. Informasjonen under gjelder tidligere semester

# Mappeinnleveringer/eksamen
Vurderingsformen i dette kurset er innlevering av to mappeoppgaver. Mappeoppgavene vil omhandle tema som gjennomgås i dette kurset. For hver mappeoppgave vil studentene presentere mappen. Studentene vil da få hint/kommentarer på oppgaven og deretter ha mulighet til å gjøre endringer før endelig innlevering. 

## Første mappeoppgave 
Skal leveres inn 17/10, med presentasjon 19/10. Presentasjonen innebærer en gjennomgang av koden/besvarelsen av studentene (10-15 min), etterfulgt av kommentarer/spørsmål (5-10 min).   

Mappeoppgaven vil publiseres senest 2 uker før innleveringsfristen.

MERK: Studentene vil ha mulighet til å gjøre endringer i mappen frem til endelig innlevering 6/12. Mappen skal likevel være i relativt ferdig form ved innleveringen 17/10. 

## Andre mappeoppgave 
Skal leveres inn 6/12, med presentasjon 29/11. Presentasjonen innebærer en gjennomgang av koden/besvarelsen av studentene (10-15 min), etterfulgt av kommentarer/spørsmål (5-10 min).   

Mappeoppgaven vil publiseres senest 2 uker før presentasjonen.




# Semesteroppgave/prosjekt

Bruk det du har lært i dette kurset til å automatisere et problem eller hente inn data og fremstille det grafisk. I begge tilfeller må prosjektet inneholde følgende (i en Jupyter notatbok):

1. En innledning der det forklares hvorfor temaet dere har valgt er interessant
2. En del der litteraturen gjennomgås. Det vil si at dere går gjennom hvor og hvem som har gjort lignende ting før og eventuelt hvilke datakilder som er relevante. Kilder kan være både nettsider, nyhetssaker, lærebøker og akademiske artikler.
3. En teoridel der dere kan skrive om fremgangsmåte, bakgrunn og annen relevant informasjon om hvordan dere har løst oppgaven.
4. En analysedel med selve arbeidet, med forklaring.
5. En oppsummering/konklusjon


# Slik leverer du:
Prosjektet leveres som et Jupyter-prosjekt, som lastes opp til github og Wiseflow. Koden skal kunne kjøres direkte i Jupyter, etter at prosjekte er klonet fra github. På Wiseflow leveres pdf av notatboken (bruk eksportfunksjonen i Jupyter). 

FØLGENDE NAVN PÅ PROSJEKTET MÅ BRUKES: SOK-1003-eksamen-2022. 

Innen 22/10 skal dere levere en skisse til prosjektet. Denne skal ikke inneholde kode, kun forklare hva dere har tenkt til å gjøre, på ca. én side. 
Innleveringsfrist for selve oppgaven er 3/12. 

Dere kan levere i grupper på opptil 3 personer.

Prosjektet leveres som et Jupyter-prosjekt eller python fil (\*.py), som lastes opp til github og Wiseflow (mer informasjon om hvordan dere skal laste opp på github kommer senere). 
På Wiseflow leveres pdf av notatboken (bruk eksportfunksjonen i Jupyter). 



# Mulige problemstillinger:

Her er en liste over mulige problemstillinger. Dere kan velge én av disse, en kombinasjon eller finne på noe selv:

* Lage en funksjon som tar parameter for etterspørsel og kostnader, og plotter profitt, inntekt og kostnad. Dere kan for eksempel vise hvor optimal produksjon er, og at inntekter og kostnader stiger like mye der. 
* Lagen en funksjon som tar betingelsene for et annuitetslån med gebyrer som argumenter, og plotter renter og avdrag over tid.
* Lage en funksjon som tar parameter for etterspørselsfunksjonen, og som visualiserer inntektsfunksjonen, grenseinntekt og priselastistet, og som identifiserer hvor etterspørseslfunksjonen er elastisk, nøytralelastisk og uelastisk. 
* Finn interessante data som lastes inn med pandas og plottes med matplotlib, der plottet påvirkes av argumentene til funksjonen. 

# Skriftlig vurdering
Karakter gis ut fra følgende tre kriterier: 
* I hvilken grad oppgaven er besvart i henhold til beskrivelsen over. 
* I hvilken grad alle deler av pensum er brukt på en hensiktsmessig og riktig måte 
* For å få en toppkarakter må gruppen/kandidaten vise god vurderingsevne og stor grad av selvstendighet. Det vil si at oppgaven gir et bidrag som er spesielt intressant og relevant. 

Det er ingen minste lengde på oppgaven. Det avgjørende er om den er godt besvart. 

# Muntlig vurdering
* Det legges først og fremst vekt på faglig kunnskap i den muntlige vurderingen
* Gruppen/kandidaten må kunne forklare og presentere oppgaven på en enkel og presis måte. 
* I grupper med flere, må alle medlemmene ha eierskap til prosjektet og kunne svare hver for seg om alle detaljer. 
* Det vil i tillegg blir spurt om ting fra pensum generelt.
* Dere skal IKKE lage power-point, men dere kan bruke jupyter. 


[Se forøvrig de offisielle karakterkriteriene.](https://www.uhr.no/_f/p1/i47fd1bbe-ab38-4e5f-bdf2-58bcf015a5ef/vurderingskriterier_bacheloroppgaven_060814_korrigert.pdf) 
